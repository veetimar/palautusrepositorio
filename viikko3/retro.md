Retrospektiivi tarkoittaa jonkin projektin kehityksessä tehdyn iteraation jälkeista tapaamista, jossa projektin kehitykseen osallistunut tiimi tarkastelee mennyttä iteraatiota ja miettii mitä menneen iteraation työskentelystä voidaan oppia ja miten sitä voidaan parantaa. Voidaan sanoa että retrospektiivin pitämiseen on yhtä monta erilista tekniikkaa kuin on retrospektiivejäkin, mutta on olemassa kuitenkin muutamia yleisimpiä tapoja toimia retrospektiiviä pidettäessä.

"Glad, Sad, Mad" on eräs perinteisimmistä tekniikoista. Siinä osallistujat keksivät ongelmia tai havaintoja edellisen iteraation ajalta, kirjoittavat ne esimerkiksi paperille ja jakavat ne näihin kolmeen luokkaan. Ensimmäiseen tulee asiat jotka toimivat hyvin, toiseen asiat jotka toimivat huonosti ja kolmanteen asiat jotka toimivat todella huonosti.

Edelliselle kontrastina "Start, Stop, Continue, More of, Less of Wheel" on taas yksi poikkeuksellisemmista tavoista kerätä palautetta. Siinä paperille piirretään ympyrä, joka jaetaan viiteen eri osaan tavan nimen mukaisesti. Tämän jälkeen palautetta kerätään sektoreihin sen mukaan, mitä pitäisi alkaa tekemään, minkä tekeminen pitäisi lopettaa,, mitä pitäisi jatkaa, mitä pitäisi tehdä enemmän ja mitä pitäisi tehdä vähemmän. Mikäli tiimi on iso, se on jaettu moneen eri osaan ja tässä vaiheessa tiimit käyvät katsomassa toistensa palautteita ja kommentoivat niitä.
